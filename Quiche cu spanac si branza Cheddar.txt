Ingrediente:

- 120 gr de unt;
- 300 gr de spanac fiert, scurs si tocat;
 - o ceapa mica, tocata marunt;
- 3 catei de usturoi, tocati marunt;
- 200 gr de ciuperci fierte si scurse de lichid, apoi tocate;
- 200 gr de branza Cheddar, rasa; 
 - 4 oua, batute;
- 200 ml de lapte;
- sare si piper dupa gust. 

Pentru aluat:

- 250 gr de faina;
- 3 linguri de ulei de masline;
- 100 ml de apa rece;
- un varf de cutit de sare




Preincalzeste cuptorul la 190 de grade Celsius, apoi,intr-un bol, amesteca faina cu sarea. Separat, combina apa cu uleiul si amesteca-le si pe ele, astfel incat apoi sa le poti turna peste mixul uscat. Omogenizeaza aluatul, iar daca vezi ca nu are o consistenta potrivita pentru a putea fi intins sub forma unei foi, mai adauga faina sau apa, in functie de necesitati. Dupa aceea, intinde-l in forma de tarta unsa cu ulei, astfel incat sa se muleze pe marginile acesteia.
Odata preparat aluatul pentru quiche-ul cu spanac, este timpul sa te ocupi de umplutura. Asadar, topeste untul intr-o tigaie, la foc mic. Soteaza usturoiul si ceapa vreme de 5-7 minute, pana cand isi schimba culoarea. Apoi, adauga in tigaie spanacul, ciupercile tocate si 100 gr de branza Cheddar. Asezoneaza cu sare si piper si amesteca-le bine, lasandu-le la foc timp de 2-3 minute, pentru ca aromele sa se intrepatrunda. Dupa aceea, pune in aluatul din forma de tarta mixul de legume preparat anterior. Apoi, intr-un bol, bate ouale si laptele, condimenteaza cu sare si piper si toarna pe deasupra, astfel incat sa obtii viitoarea crusta a quiche-ului.
Pune preparatul la cuptor timp de 15 minute, dupa care presara pe deasupra restul de branza Cheddar rasa. Dupa aceea, lasa quiche-ul la foc mic inca 30-40 de minute, pana cand s-a copt toata compozitia. Scoate-l din cuptor si asteapta cel putin 10 minute inainte de a-l servi.
