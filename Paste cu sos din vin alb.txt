Ingrediente:

- o punga de paste;
- o lingura de ulei;
- o ceapa medie; 
- 100 ml de vin alb;
- putin unt;
- doua lingurite de coaja de lamaie rasa;
- sucul de la o lamaie; 
- mix de ierburi aromate;
- sare;
- piper. 



Soteaza ceapa in ulei pana se inmoaie, aproximativ 1-2 minute. Adauga vinul si lasa compozitia sa fiarba timp de trei minute, pana se mai reduce. Pentru a obtine un sos alb fin este recomandat sa indepartezi ceapa din el, strecurand lichidul din tigaie. Adauga unt peste reductia de vin. Tine recipientul pe foc pana cand se topeste untul, apoi indeparteaza-l si adauga coaja de lamaie rasa, sucul de lamaie, ierburile aromate, piper si sare. Lasa recipientul deoparte si acopera-l cu un capac.
Fierbe pastele conform instructiunilor de pe ambalaj. Scurge lichidul in care au fiert, lasand un jet de apa rece sa treaca peste ele. Rastoarna-le intr-un castron mare, pune sosul peste ele si amesteca bine. Vestea buna este ca aceasta reteta de paste este extrem de versatila. Le poti servi ca atare sau poti sa adaugi creveti, fructe de mare sau piept de pui.