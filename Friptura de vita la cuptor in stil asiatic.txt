Ingrediente:

- 1.5 kg de muschi de vita;
- 8 fire de ceapa verde tocata marunt;
- 2 catei mari de usturoi tocati marunt;
- 2 cm de ghimbir proaspat, feliat;
- 50 ml de sos de soia;
- coriandru dupa gust; 
- 2 ardei chili tocati marunt;
- 2 conserve de lapte de cocos;
- cateva fire de lemongrass tocate marunt;
- sucul de la o limeta;
- 3 linguri de ulei de masline;
- sare si piper dupa gust.



Pentru ca friptura de vita la cuptor sa fie savuroasa si aromata, trebuie sa lasi carnea la marinat o noapte intreaga, inainte de a o gati. Astfel, este indicat sa pui intr-un bol de ceramica muschiul de vita impreuna cu sosul de soia, usturoiul, lemongrass-ul si ghimbirul tocate, sarea si piperul, coriandrul, ardeii chili si sucul de limeta. A doua zi dupa procesul de marinare, pune carnea impreuna cu mixul in care a stat intr-o tigaie cu doua linguri de ulei de masline si las-o sa se rumeneasca putin. Atunci cand si-a schimbat usor culoarea, pune-o deoparte pe o farfurie alaturi de sos si, folosind o lingura de ulei de masline proaspat, caleste ceapa verde pana cand devine brun-aurie. Dupa aceea, pune carnea intr-o tava impreuna cu sosul in care a fost rumenita si cu ceapa calita, adauga laptele de cocos si lasa totul in cuptorul preincalzit la 180 de grade Clesius timp de aproximatix doua ore si jumatate sau pana cand friptura este suficient de patrunsa. O data la o jumatate de ora, intoarce carnea de pe o parte pe cealalta.
Friptura de vita la cuptor preparata in stil asiatic se poate servi alaturi de o portie de orez basmati, pentru a pastra nota specifica.
