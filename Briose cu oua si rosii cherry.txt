Ingrediente:

Ouă – 12 buc
Lapte proaspat – 60 ml 
Ulei de măsline – 20 ml 
Usturoi – 2 căței
Baby spanac – 100 g
Roșii cherry -12 buc 
Ceapă galbenă – 1 buc
Brânză mozzarella – 100 g
Sare  și piper după gust




Într-un bol mare batem ouăle ca pentru omletă, împreună cu laptele și condimentăm după gust. Într-o tigaie punem uleiul de măsline și sotăm ceapa tăiată mărunt, până devine sticloasă. Punem și usturoiul tocat fin peste ceapă și amestecăm des. Adăugăm spanacul și îl sotăm împreună cu ceapa și usturoiul 1-2 minute.  Peste amestecul de ou punem mozzarella dată pe răzătoare, apoi amestecul de spanac, sare și piper. Amestecăm și distribuim compoziția în forme de brioșe unse cu unt, astfel încât să fie 3/4 pline. Punem în fiecare brioșă o roșie cherry și dăm tava la cuptorul încins la 160 grade C timp de 20-25 minute. Înainte de a scoate brioșele din tava, le lăsăm să se răcească 5 minute. 