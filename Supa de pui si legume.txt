Ingrediente:

2 dovlecei de marime medie
2 maini de fasole verde
1 cartof de marimea unui pumn
3 felii de telina-radacina (de grosimea a 3 degete)
2 morcovi de marime medie
2 bucati radacina de patrunjel (marime medie)
2 bucati de radacina de pastarnac (marime medie)
1 ceapa alba/rosie (dupa preferinta)
1 ardei gras rosu
6 bucati de carne de pui (piept, pulpe, copane cu sau fara os si fara piele)
2 linguri de ulei
Verdeata (marar si patrunjel)
Sare dupa gust





Toate ingredientele se spala bine si se lasa in apa rece timp de 30 minute. Se curata de coaja (unde e cazul), seminte. Legumele se taie in bucati mici care pot fi consumate usor de catre copil. Carnea de pui se spala bine in apa rece, se taie in cuburi si se pune la fiert in apa usor sarata, avand grija sa indepartati din cand in cand spuma. Personal aleg varianta aruncarii primei apei si prefer sa o pun iar la fiert in apa pentru 15-20 minute. Asa sunt sigura ca toate toxinele din carne au fost eliminate, fara a provoca probleme stomacelului copilului.
Pregatiti Multicookerul Philips si puneti in vasul de gatit 2 litri de apa (preferat apa plata imbuteliata). Selectati din Menu programul de Fierbere (Boil). Apasati Cooking Time si selectati timpul de 10 minute, inchideti capacul si apasati Start. Mai inainte de inceperea programului de gatire, aparatul va incalzi apa, asa ca pe display timpul va fi afisat doar in momentul in care incepe efectiv functia de Fierbere. Cand procesul s-a incheiat, veti auzi cateva semnale sonore, iar ledul aferent functiei Boil se va stinge. Deschideti capacul si adaugati toate legumele. Selectati din Menu functia STEW. Apasati Cooking Time si selectati timpul de 30 minute, inchideti capacul si apasati Start.
La finalul celor 30 minute deschideti cu grija capacul si adaugati bucatile de carne fierte in prealabil, uleiul si sarea dupa gust. Selectati din Menu functia Stew pentru inca 40 minute, inchideti capacul si apasati Start.
Cand programul este finalizat multicookerul va activa automa Modul de pastrare la cald. Dezactivati aceasta functie prin apasarea butonului „Off Warm”. Deconectati aparatul de la sursa de curent. Deschideti cu grija capacul si adaugati verdeata tocata fin. Lasati aprox. 30 minute la racit.
Serviti cu pofta si mari si mici!

