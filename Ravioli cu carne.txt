Ingrediente:

- 400 gr faina
- 2 oua
- 3 linguri ulei
- 100 gr cascaval ras
- o ceapa
- 250 gr carne tocata
- o jumatate de conserva de ciuperci
- doua linguri de smantana
- usturoi granulat
- sare, piper



Pastreaza o lingura de faina, restul pune-o intr-un bol. Adauga oua, sare si apa, cat trebuie pentru o coca moale. Intinde o foaie foarte subtire. Intr-o cratita separata, prepara umplutura. Ceapa si ciupercile trebuie tocate foarte marunt si calite putin in ulei. Adauga carnea, lasa cratita pe foc pana se rumeneste carnea putin si potriveste umplutura de sare si piper. Imparte foaia de coca in patrate, asa incat sa formezi mici portofele. Pune putina umplutura in fiecare mic patrat si impacheteaza in coca, avand grija sa il "sigilezi" pe margini. Dupa ce ai terminat coca si umplutura, fierbe ravioli in apa cu sare. Cand sunt gata, scurge-le de apa.
Intre timp, te poti ocupa de sos. Intr-o tigaie, pune putin ulei si o lingura de faina. Amesteca pana cand faina incepe sa prinda o usoara culoare rumenie, apoi adauga smantana. Amesteca in continuare si adauga si putina apa pentru a mai subtia sosul. Lasa sosul sa dea in clocot de doua-trei ori, dupa care da-i gust cu usturoi granulat si un praf de sare. Serveste ravioli cu carne fierbinti cu deliciosul sos alb de smantana. Presara si cascaval ras deasupra.
