Ingrediente:

250 g Piept de rata 		
250 g Taitei chow mein 		
2 linguri Sos de soia 		
60 g Fenicul 		
1 bucataArdei iute(verde) 		
1 bucata Ardei iute(rosu) 		
4 bucati Oua 		
Sare de mare(dupa gust ) 		
Piper negru(dupa gust ) 		
120 g Varza alba 




Intai gatim pieptul de rata astfel: il crestam in diagonala pe partea cu grasime, astfel incat sa iasa ca niste romburi, iar crestatura sa fie adanca pana la carne. Incingem o tigaie bine de tot si apoi, la foc mediu spre mare, prajim pieptul de rata pe partea cu grasimea. Ar trebui sa o gatim asa pana cand se topeste foarte mult din grasime, aproximativ 6-8 minute. In aceasta etapa acoperim totul cu un capac, pentru ca va sari grasime de rata pe langa. Apoi dam focul la mic si prajim pieptul de rata in continuare pe partea cu carne pentru aproximativ 10-12 minute. Scoatem pieptul de rata pe un servet de hartie (ar trebui sa aiba o culoare roz-rosie) si il lasam sa se odihneasca cam 10 minute. Astfel va iesi zeama din el, dar va ramane suculent in continuare. Apoi il taiem fasii subtiri, pe care o sa le amestecam cu pastele chow mein.
Cat timp se odihneste carnea de rata gatim foarte repede legumele si pastele. Legumele: taiem fasii subtiri feniculul si varza si le tragem la tigaie, cu putin ulei, pentru 4-5 minute, cat sa se inmoaie putin pe exterior si sa ramana crocante pe interior. Ne asiguram ca avem o tigaie mai mare, pentru ca vom gati reteta finala in aceasta tigaie (vom pune toate ingredientele aici).
Fierbem pastele conform instructiunilor de pe ambalaj si le scurgem imediat.
Apoi, in tigaia in care am gatit legumele, aruncam pastele chow mein, pieptul de rata gatit, ardeiul iute rosu si verde, proaspat taiat fasii, precum si sosul de soia. Amestecam bine de tot si servim cat e cald cu un ou prajit deasupra pentru fiecare portie. Pofta buna!