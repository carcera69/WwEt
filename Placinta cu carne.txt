Ingrediente:

- 1-2 cartofi medii, curatati
- 250g de carne de vita tocata
- 250g de carne de porc tocata
- 2-3 catei de usturoi, maruntiti
- ½-1 ceapa taiata
-1/4 cana de apa
- ½-1 lingurita de mustar pudra
- ½-1 lingurita de cimbru uscat
- 1 lingurita de sare
- piper negru dupa gust
- piper rosu dupa gust
- 2 foi de dafin
- maghiran
- 1 pachet foietaj
- 1 pachet hartie de copt
- optional: cateva linguri de faina



Preincalzeste cuptorul la 220 de grade si apuca-te sa fierbi cartoful/cartofii, pana ce devin moi. Marunteste-i ca pentru piure si lasa-i deoparte.
Intre timp, incepe sa pregatesti mixul delicios de carne, protagonist eroic al placintei. Amesteca intr-un bol carnea tocata de porc si de vita si adauga usturoiul, ceapa si apa. Asezoneaza cu mustarul pudra si condimentele (sarea, piperul, cimbrul, maghiranul si foile de dafin). Poti creste cantitatile, daca iti doresti un preparat mai gustos si mai condimentat. La fel, iti sta la indemana sa intensifici consistenta aluatului adaugand un pic de faina in acest mix; totul tine de cum iti place sa iti servesti placinta cu carne!
Pune aceasta compozitie la foc mediu, amestecand continuu, astfel incat savorile sa se intrepatrunda. Adauga cartoful maruntit si gata este umplutura ta delicioasa pentru placinta cu carne.
Inveleste tava in hartie de copt si intinde o foaie din foietaj. Umple-o cu mixul de carne si acoper-o cu a doua, avand grija sa tasezi la capete cu furculita si sa indepartezi orice exces.
Coace in cuptorul preincalzit pentru circa o jumatate de ora, pana ce placinta ta cu carne devine rumena si apetisanta.