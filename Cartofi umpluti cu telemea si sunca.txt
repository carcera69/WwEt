INGREDIENTE

8 cartofi potrivit de mari
200 g unt
100 g telemea de oaie
150 g caşcaval
150 g şunculiţă afumată
1/2 lingurita verdeaţă uscată (cimbru)
sare
piper
câteva fire de verdeaţă proaspătă




Cartofi umpluţi cu telemea și șuncă – rețeta simplă și ușor de pregătit, ideală pentru zilele lucrătoare în care nu ai prea mult timp de gătit! Simplu, rapid, delicios și fără efort, iată cum faci cartofi umpluți cu telemea și șuncă. 
Începem cu cartofii, care se spală şi se pun în folie de aluminiu. Imediat după, se pun în tavă și dau la copt în cuptorul încins, pentru aproximativ o oră.
Între timp, untul se pune într-un castron şi se freacă spumă. Se condimentează după gust cu sare şi piper şi se aromatizează cu verdeaţa uscată. Această compoziție se pune în folie din aluminiu şi se mulează în formă de baton. Lasă-l apoi o oră, la rece, să se întărească.
După ce au fiert, cartofii copţi se taie în două bucăți şi deasupra se presară telemea rasă, şunculiţă afumată tăiată felii şi caşcaval ras.
Se pune apoi câte o bucată din untul aromat deasupra feliei de cartof și se lasă să se topească încet.