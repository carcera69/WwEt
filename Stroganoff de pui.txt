Ingrediente:

- 2 linguri de ulei de masline;
- 3 cepe albe de marime medie, taiate rondele; 
- 1 ardei gras verde, curatat de seminte si taiat rondele;
- o lingurita si jumatate de sare de mare;
- o jumatate de lingurita de piper negru proaspat macinat;
- 15 ciuperci de marime medie, feliate; 
- 4 bucati de piept de pui, fara piele si fara os, taiate in fasii;
- 250 ml de vin alb sec;
- 250 ml de supa de pui strecurata;
- 2 linguri de sos barbeque; 
- o lingurita de sos Worcestershire;
- 2 linguri de mustar Dijon;
- o lingurita de sos tomat picant;
- 120 gr de smantana pentru gatit.



Mai intai, pune o lingura de ulei in tigaie si lasa-l sa se incinga la foc mediu. Adauga ceapa si las-o la calit, amestecand frecvent in ea, pentru a nu se arde. Dupa aproximativ 7 minute, cand ceapa si-a schimbat usor culoarea si a devenit translucida, adauga bucatile de ardei gras verde, o jumatate de lingurita de sare, un sfert de lingurita de piper si ciupercile. Lasa mixul pe foc pentru inca 6-7 minute, pana cand si ciupercile sunt patrunse putin.
Cand timpul a trecut, strecoara amestecul folosind o sita, astfel incat sa separi lichidul de legume. Apoi, pune uleiul ramas in tigaie si lasa-l din nou sa se incinga la foc mediu. Condimenteaza bucatile de pui cu sarea si piperul ramase, apoi pune-le in tigaie si lasa-le sa se rumeneasca usor, vreme de 5-6 minute. Apoi, il poti adauga peste legumele calite anterior.
Intr-o tigaie, toarna vinul, supa strecurata si lichidul de la legumele calite anterior si lasa totul la fiert, la foc mic. Cand a dat in clocot, pune sosul barbeque, sosul Worcestershire, mustarul si sosul picant, amestecand pentru ca totul sa se omogenizeze. Fierbe totul pana cand cantitatea de lichid a scazut la jumatate din cat era initial si gradul de vascozitate a crescut.
Acum este momentul sa lasi focul mic si sa adaugi smantana pentru gatit. Dupa 1-2 minute, adica inainte ca lichidul sa dea in clocot, pune in tigaie bucatile de pui si legumele si lasa totul sa fiarba vreme de cateva minute. Dupa aceea, poti servi stroganofful de pui alaturi de o portie de paste sau de orez.