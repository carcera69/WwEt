Ingrediente:

- 4 dovlecei care sa nu aiba semintele dezvoltate
- 50 g orez
- 200 g ciuperci
- o ceapa
- 50 g unt sau ulei
- 50 g cascaval sau branza telemea
- marar
- sare
- piper 



Cureti de coaja si samburi dovleceii si ii tai in jumatate pe lungime. Ii pui la fiert in apa putin sarata, timp de 20 de minute, ca sa se inmoaie putin. Apoi, ii scurgi in strecuratoare cu partea scobita in jos si ii presezi putin cu mana. Dupa, le scoti miezul si lasi spre coaja 1 cm grosime. Aceasta parte o vei aseza intr-o cratita sau tava mai mica, pe care ai uns-o cu margarina sau ulei si ai tapetat-o cu pesmet. Acoperi in intregime vasul la baza cu dovlecei.
Tai ceapa marunt si o calesti, un minut, in tot untul sau uleiul. Adaugi apoi ciupercile bine spalate si taiate in felii, lasandu-le sa fiarba la foc mic, acoperite, pana cand se inmoaie bine si scade lichidul pe care-l lasa. Adaugi, apoi, orezul pe care l-ai spalat bine in sita de sarma si l-ai scurs, ¼ l apa si un varf de cutit cu piper. Potrivesti gustul cu sare. Le lasi sa fiarba impreuna circa 20 minute la foc mic, acoperite, sau le pui la cuptor, tot acoperite, pana cand scade lichidul si orezul este fiert, fara sa se terciuiasca. Amesteci, apoi, cu miezul de dovlecei tocat, cu marar si cu sare, daca mai este nevoie. Deserti compozitia peste dovlecei, niveland-o, iar deasupra presari branza si pui cateva bucatele de unt sau o lingura cu ulei.
