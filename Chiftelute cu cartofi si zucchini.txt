Ingrediente:

10 cartofi
2 morcovi
un dovlecel zucchini
300 g ciuperci din conservă
4-6 căței de usturoi mici
1/2 ceapă uscată
2 fire usturoi verde
2 fire ceapă verde
sare și piper după gust
o linguriță boia de ardei dulce
3 linguri făină
1/2 legătură mărar verde (se poate înlocui cu pătrunjel verde)
ulei pentru prăjit
1/2 linguriță cimbru uscat

​Pentru tăvălit chiftelele:

6 linguri făină albă
2 linguri făină mălai





Cartofii se curață, se spală și se pun la fiert într-o cratiță cu apă cât să-i cuprindă și un praf de sare. Cand vârful cuțitului intră ușor în ei, se scurg de apă și se lasă la răcorit. Morcovii și dovlecelul se curăță de coaja și se pun și ei la fiert în apă cu sare. Când sunt fierți se scurg de apă și se lasă să se răcorească.
Cât timp fierb legumele, se taie mărunt ceapă și usturoiul verde, ceapa uscată și se curață usturoiul uscat.
Se trec prin mașina de tocat carne, cartofii, ciupercile, morcovii, dovlecelul, ceapa și usturoiul uscat.
La compoziția tocată se adaugă sare, piper măcinat, boiaua de ardei, cimbru, ceapa și usturoiul verde tăiat mărunt. Se amestecă.
Se adaugă și cele 3 linguri de făină albă și se amestecă. Din compoziția rezultată se formează chiftele de mărimea dorită.
Într-un bol, amestecați făina de grâu cu făina de porumb.
Încălziți uleiul într-o tigaie. Tăvăliți chiftelele prin făină, apoi le prăjiți în ulei incins, câte 3-4 minute pe fiecare parte.