Ingrediente:

1 dovlecel zucchini;
1 ceapă albă;
2 morcovi;
1/2 ardei galben;
1/2 ardei roșu;
puțină ceapă verde;
pătrunjel mărunțit după gust;
2 cartofi mari;
2 ouă;
40 g pesmet;
puțină boia, dacă le vrei iuți;
sare și piper după gust;
pudră de usturoi (opțional).



Curăță cartofii de coajă și spală-i bine, apoi dă-i pe răzătoare, alături de morcovi și dovlecei. După ce ai terminat de ras legumele, stoarce zeama din ele.
Pune ceapa și ardeii într-un blender si procesează până se mărunțesc sau, dacă nu ai blender, toacă-le cu un cuțit.
Amestecă legumele într-un castron mare, apoi adaugă în ele restul ingredientelor: pătrunjelul, condimentele, aromele, ouăle și pesmetul, ca să „țină” compoziția.
Formează chiftelele din legume dietetice cu mâna, astfel încât sa aibă o formă ovală și să fie ușor plate. Dacă vrei să iasă foarte rumene, poți să le ungi cu foarte puțin ulei de măsline. Din aceste cantități o să iasă cam 15 chifteluțe vegetariene.
Pune chifteluțele la cuptorul preîncălzit la 180 de grade Celsius circa 30 de minute, până sunt bine pătrunse și bine rumenite. Poți să le prepari și la tigaie, cu ulei, dar această variantă este mult mai puțin dietetică.