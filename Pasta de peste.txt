Ingrediente:

- doua conserve de peste (ton ori sardine, pot fi si combinate) in suc propriu ori in ulei (in functie de preferinte);
- suc de lamaie;
- o ceapa de dimensiune medie;
- un castravete murat;
- doua lingurite de mustar ori de maioneza (dupa preferinte);
- cateva fire de marar;
- piper;
- sare.



Desfa conservele si scurge din ele uleiul ori sucul, in functie de caz, apoi pune continutul lor intr-un bol. Marunteste bine carnea de peste cu ajutorul unei furculite, pana obtii o pasta. Taie ceapa si castravetele murat marunt, de preferat cubulete, dupa care adauga-le peste pasta de peste. Spala si toaca marunt mararul, apoi pune-l peste restul de ingrediente. Amesteca bine pana la omogenizare.
Adauga in bol doua lingurite de mustar dulce ori de maioneza, piper si sare (dupa gust) si stoarce o lamaie peste compozitie. Amesteca din nou preparatul, apoi gusta si observa ce ii mai lipseste. Daca reteta este pe gustul tau, introdu bolul in frigider si serveste preparatul dupa cateva ore. Dupa aceea, serveste pe paine prajita alaturi de masline verzi si oua fierte.
Pasta de peste nu este o solutie salvatoare doar pentru zilele cu dezlegare la peste, ci poate fi servita si cu alte ocazii. Spre exemplu, pentru mesele festive, cand se cere un aspect mai interesant, pune pasta de peste pe un platou mai special si niveleaz-o pana obtii forma dorita. La final, decoreaz-o dupa preferinte cu masline, felii de lamaie si frunze de verdeturi.