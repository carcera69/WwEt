Ingrediente:

500 ml Lapte 		
50 g Unt 		
50 g Faina 		
100 g Parmezan 		
120 g Branza cu trufe(Toma) 		
400 g Fusilloni 		
25 ml Ulei de masline 		
100 g Branza Mozzarella 		
1 legatura Patrunjel



Intr-o craticioara punem la fiert laptele, iar intr-o tigaie topim untul si imediat ce acesta este topit, adaugam faina. Amestecam bine sa nu se formeze cocoloase, apoi turnam untul si faina peste laptele care fierbe. Adaugam parmezanul ras si lasam deoparte.
Fierbem pastele in apa cu sare, iar cat se fierb pastele, dam branza Toma pe razatoarea mare si rupem mozzarella in bucati mai mici. Intr-un pahar de blender punem patrunjelul cu ulei si un strop de apa, mixam si strecuram, iar lichidul obtinut il turnam peste pastele fierte, in timp ce amestecam totul cu branza.
Adaugam sosul Bechamel, amestecam bine, apoi punem totul intr-o tava de servire si introducem la cuptorul incins la 160°C timp de 30 de minute.
Lasam pastele sa se gratineze si le servim fierbinti, proaspat scoase din cuptor.
Pofta buna!