Pentru aluat:

- 175 gr de faina si inca putina pentru tapetarea blatului de lucru;
- 75 gr de unt; 
- un varf de cutit de sare.

Pentru umplutura: 

- 250 gr de branza Cheddar, rasa;
- 4 rosii taiate cubulete; 
- 200 gr de bacon taiat bucatele;
- 5 oua batute;
- 100 ml de lapte;
- 200 ml de smantana pentru gatit; 
- cateva frunze de cimbru proaspat;
- sare si piper dupa gust. 



Mai intai, preincalzeste cuptorul la 190 de grade Celsius si tapeteaza cu hartie pentru copt tava pentru tarta.
Pentru a obtine aluatul, tot ce trebuie sa faci este sa amesteci faina cu untul si cu sarea intr-un bol. Framanta totul pana cand obtii o compozitie cu o textura sfaramicioasa, apoi adauga apa rece, putin cate putin, pana cand obtii un aluat omogen si elastic. Lasa-l la rece vreme de 30 de minute, dupa care scoate-l si, folosind un sucitor, intinde-l pe blatul de lucru tapetat cu putina faina in prealabil. Odata ce ai obtinut o foaie cu un diametru de cel putin 25 cm, in functie de cat de mare este tava ta pentru tarta, imbraca peretii acesteia cu aluatul respectiv, avand grija ca marginile sa fie imbracate cu coca. Apoi, pune o bucata de hartie pentru copt si peste aluat, astfel incat sa il acopere complet. Pune totul in cuptorul preincalzit timp de 10 minute. Dupa aceea, scoate tava, indeparteaza pergamentul si presara ingredientele pentru umplutura peste ceea ce de acum a devenit baza tartei. Astfel, pune rosiile si bucatile de bacon, amesteca ouale batute cu laptele, smantana pentru gatit, sarea si 
piperul si toarna totul pe deasupra, iar la final, adauga branza Cheddar rasa si cimbrul proaspat. Pune tarta la cuptor vreme de 30-40 de minute sau pana cand este gata. 
