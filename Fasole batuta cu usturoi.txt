Ingrediente:

- 500 de grame sau un kilogram de fasole boabe;
- trei cepe mari;
- doua rosii;
- patru linguri de pasta de tomate;
- cinci catei de usturoi pisati;
- dafin, sare, piper si boia dulce sau picanta, dupa gust;
- o jumatate de lingurita de bicarbonat de sodiu.



Se pun boabele la fiert intr-o oala, fara a adauga niciun alt ingredient, astfel incat sa fie acoperite complet de apa. Atunci cand dau in primul clocot, varsa apa si inlocuieste-o cu o alta, incalzita in prealabil. Este indicat sa repeti acest procedeu de minim doua ori. Cand schimbi apa pentru ultima oara, poti adauga sare, dafin si jumatatea de lingurita de bicarbonat de sodiu. Toti pasii urmati pana acum au rolul de a indeparta substantele care pot provoca disconfort gastric si intestinal.
In aceasta ultima faza fasolea trebuie sa fiarba minim 40 de minute, pana cand observi ca este suficient de moale. Intre timp toaca marunt cele trei cepe si pune la calit intr-o tigaie cu ulei incins doua dintre ele, pana cand isi schimba culoarea si devin sticloase. Adauga cele doua rosii taiate cubulete si pasta de tomate si amesteca la foc mic, pana cand compozitia devine omogena. Condimenteaza sosul rezultat cu sare, piper si boia, dupa gust.
Cand fasolea este fiarta, scurge apa, pastrand o cana din aceasta. Pune boabele intr-un blender sau in robotul de bucatarie si paseaza-le pana cand se transforma intr-o pasta. Daca observi ca fasolea batuta este prea consistenta, o poti subtia cu o parte din cantitatea de apa in care a fiert. Rastoarna compozitia intr-un bol si adauga usturoiul pisat, ceapa tocata marunt si condimenteaza dupa gust preparatul.
Amesteca bine si adauga deasupra sosul pregatit anterior din ceapa calita si pasta de tomate. Poti servi aceasta mancare calda sau rece, alaturi de o portie de muraturi, pentru un plus de aroma. De asemenea, se poate consuma ca un preparat de sine statator sau sub forma de garnitura pentru alte feluri de mancare de post, cum ar fi snitelele de soia.
