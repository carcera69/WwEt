Ingrediente:

- 1.2 kg carne de curcan;
- 250g orez
- 2 cepe mari;
- 2 oua; 
- 2 ardei capia;
- 6 catei de usturoi;
- o mana de patrunjel verde tocat marunt;
- 1 lingurita de chimen macinat;
- sare si piper dupa gust;
- 1 lingura de vegeta;
- ulei. 



Se clateste orezul si se pune intr-o cratita, acoperindu-l cu de 800 ml de apa si adaugand o jumatate de lingurita de sare. Pe foc mediu, se lasa la fiert timp de 20-25 de minute. Dupa ce a fiert, se trece printr-o strecuratoare si se clateste cu apa rece.
Carnea de curcan se curata de piele si se spala cu apa rece. Apoi, se pune intr-o oala, se toarna apa cat sa fie acoperita, se adauga vegeta si se lasa la fiert pana se infragezeste. In momentul cand carnea se desprinde usor de pe os este gata (dupa circa o ora si jumatate de fiert).
Se scoate carnea din oala si se pune intr-o strecuratoare, se desprinde de os si apoi se trece prin masina de tocat.
Ceapa se curata, se spala si se taie julienne. Ardeii se curata de cotor si seminte, apoi se taie cubulete. Intr-o tigaie, se pune ceapa la calit intr-o lingura de ulei si se lasa pe foc pana devine aurie si sticloasa. Apoi, se adauga ardeiul rosu si se mai lasa amestecul la calit circa 5 minute. Se scoate totul intr-o strecuratoare, pentru a indeparta uleiul suplimentar si se pune intr-o farfurie. 
Patrunjelul se taie fin, iar usturoiul se curata si se da pe razatoarea mica. 
Intr-un castron mare, se pun orezul, apoi carnea de curcan, ardeiul si ceapa calite, usturoiul, condimentele, patrunjelul proaspat taiat, chimenul si 2 oua. Se amesteca totul cu mana pana cand se obtine o compozitie omogena. 
Se tapeteaza cu faina o tava pentru chec si se pune compozitia in aceasta, presand-o si niveland-o. Se unge drobul cu ulei, ca sa se rumeneasca, si se pune la cuptor circa 30 de minute, pana se desprinde de pe margini.