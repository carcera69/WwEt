Ingrediente:

½ kg burta (curatata si apoi cantarita)
½ kg zarzavat de supa (morcov, patrunjel, telina)
o ceapa mare
6 - 8 catei de usturoi
o lamaie mare
1 - 2 galbenusuri
100 ml smantana
300 g oase de vitel cu cartilaje
leustean
patrunjel
frunze de telina



Pentru aceasta ciorba de burta avem nevoie de un stomac de vita sau de vitel mai mare. Daca stomacul este intreg, il vom taia pe jumatate, ca sa putem indeparta mai usor mucoasa din interiorul lui, cu sare. Pe urma il spalam bine (ca si stomacul de porc) ca sa ii dispara mirosul specific. Il scurgem de apa si presaram o lingurita cu varf de bicarbonat, cu care se freaca bine si il lasam pana a doua zi la rece.
A doua zi il vom limpezi in 2 sau 3 ape reci pana ramane alb si fara miros. Acum putem sa il punem la fiert in 3 litri de apa rece, impreuna cu oasele de vitel si o lingurita de sare. Deoarece este format din musculatura tare, trebuie sa il lasam vreo 4 ore la fiert. Dupa ce au trecut 2 ore de cand am pus cratita pe foc, adaugam zarzavatul si ceapa taiata in patru. Lasam sa fiarba in continuare acoperite la foc mic, pana cand burta se inmoaie bine. Completam cu apa cand aceasta scade.
Dupa ce s-a fiert burta, o scoatem din supa si o taiem in fasii de ½ cm pe lungime, iar acestea in bucatele lungi de 3 - 4 cm. Bucatile le punem in supa strecurata si completam cu apa cat dorim sa fie de groasa. Acum o lasam sa fiarba cateva clocote. Dupa aceasta faza, se ia de pe foc, se sareaza, se acreste dupa gust cu zeama de lamaie si adaugam o lingurita de vegeta. Apoi, o dregem fierbinte cu galbenus si smantana si se aromeaza cu frunzele mentionate, pe care le taiem marunt.
