Ingrediente:

- 4 linguri de ulei de masline
- 2 cepe taiate fin;
- 1 kg de miez de dovleac, fara seminte;
- 700 ml de supa de pui sau de legume, strecurata;
- 140 ml de smantana; 
- 4 felii de paine integrala cu seminte;
- o mana de seminte bio de floarea soarelui, decojite, crude sau prajite;
- un varf de cutit de nucsoara;
- sare si piper dupa gust



Mai intai, pune intr-o tigaie doua linguri de ulei de masline si, cand acesta s-a incins, adauga cepele taiate marunt. Lasa-le la foc mic pana cand devin sticloase, insa nu si-au schimbat culoarea inca. Apoi, pune bucatile de dovleac si lasa-le pe foc vreme de 8-10 minute, pana cand isi schimba textura si culoarea, devenind aurii. Odata ce ai trecut de aceasta etapa, toarna supa strecurata in tigaie si adauga condimentele: sarea, piperul si nucsoara. Lasa compozitia sa fiarba, apoi las-o sa scada timp de 10 minute. In continuare, pune smantana si da focul putin mai tare, pana cand compozitia incepe sa fiarba. Cand amestecul s-a omogenizat, ia-l de pe foc si pune-l in blender. Mixeaza-l vreme de un minut, apoi strecoara supa crema obtinuta, pentru o textura cu adevarat catifelata.
Din cele patru felii de paine integrala cu seminte poti pregati niste crutoane minunate. Taie painea in cuburi cu latura de aproximativ un cm si pune-le intr-o tigaie, in doua linguri de ulei incins. Lasa-le sa se rumeneasca, iar cand sunt gata, pune-le in supa crema de dovleac, impreuna cu semintele de dovlec decojite