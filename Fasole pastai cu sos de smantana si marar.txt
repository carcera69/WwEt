Ingrediente:

500 g de fasole verde
1 ceapa mica
1 catel de usturoi
50 g de bacon
150 g de smantana
2 linguri de unt
1 legatura de marar
Sare si piper dupa gust



Spala si apoi curata fasolea - rupe ambele capete, indeparteaza „atele" si tai-o in bucatele mai mici.
Curata si taie ceapa foarte marunt. Procedeaza la fel si cu usturoiul.
Taie baconul in fasiute foarte subtiri sau in cubulete.
Taie mararul foarte marunt.
Pune fasolea pastai la fiert intr-o cratita cu apa si sare si las-o pana ce s-a patruns, dar nu si-a pierdut culoarea verde. Pune-o in apa rece pentru a opri procesul de gatire.
Pune untul intr-o tigaie si adauga ceapa maruntita. Lasa-o sa se caleasca pentru aproximativ 5 minute sau pana ce a devenit translucida, apoi adauga cubuletele de bacon si usturoiul. Mai lasa-le pe foc pentru inca 3-4 minute sau pana ce baconul s-a rumenit usor.
Adauga smantana peste sosul de mai sus, adu totul la temperatura de fierbere si opreste focul.
Incorporeaza mararul in sos si apoi toarna-l peste fasolea verde fiarta. Amesteca usor si serveste!
