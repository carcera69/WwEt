Ingrediente:

- 5 linguri de unt;
- 500 g de muschiulet de vita, taiat in fasii lungi de 5 cm si late de 2 cm;
- 80 g de ceapa, taiata felii;
- sare si piper dupa gust;
- 500 g de ciuperci brune, taiate felii;
- un varf de cutit de nucsoara;
- 1/2 lingurita de tarhon uscat sau 2 lingurite de oregano proaspat;
- 200 g de smantana la temperatura camerei.



Topeste 3 linguri de unt intr-o tigaie mare, pe foc mediu. Apoi, mareste intensitatea focului si adauga fasiile de vita. Aceasta trebuie gatita rapid, astfel incat sa se rumeneasca pe fiecare parte. Atentie, insa! Focul nu trebuie sa fie atat de mare incat sa arda untul, pentru ca preparatul nu va mai avea aceeasi savoare. Presara sare si piper peste bucatile de vita, dupa gust. Cand fasiile sunt gata pe ambele parti, pune-le deoparte intr-un castron. 
In aceeasi tigaie, redu flacara si adauga feliile de ceapa. Gateste-le timp de un minut sau doua, permitandu-le sa se imbibe cu grasimea care s-a scurs din carne. Dupa ce s-au rumenit, poti sa le pui deoparte, in acelasi castron in care ai pus carnea. 
Tot in aceeasi tigaie, mai topeste doua linguri de unt, apoi creste intensitatea focului si adauga feliile de ciuperci. Gateste-le timp de 4 minute, avand grija sa le amesteci din cand in cand. In timp ce acestea se rumenesc, adauga peste ele tarhonul sau organo si nucsoara. 
Dupa ce s-au rumenit ciupercile, da focul pe mic si adauga smantana peste acestea. Este posibil sa mai trebuiasca sa adaugi o lingura sau doua de apa pentru a subtia sosul. Amesteca foarte bine totul si mai lasa sosul la gatit, insa nu pana in punctul in care da in clocot, pentru ca s-ar putea sa se branzeasca smantana. Adauga fasiile de vita si ceapa, mai adauga condimente dupa gust si gateste intregul preparat inca 2-3 minute. 
Vita Stroganoff se adauga peste orez fiert, spaghete, cartofi fierti, piure, tagliatele sau fettucine.