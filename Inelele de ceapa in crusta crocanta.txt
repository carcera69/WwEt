Ingrediente:

- două cepe mari (de preferat unele mai dulci la gust);
- un ou;
- o cană de făină;
- o cană de lapte;
- o linguriță de praf de copt;
- ierburi aromate uscate (la alegere: oregano, busuioc, pătrunjel, etc);
- un sfert de cană de ulei;
- piper ori curry;
- un praf de sare.



Pentru început, taie cepele în inele de aproximativ un cm lățime, după care îndepărtează coaja lor și desfă feliile obținute.
La viteză mică, amestecă oul, laptele și uleiul timp de un minut cu mixerul. După aceea, adaugă și ingredientele uscate (făină, praf de copt, ierburi aromate, sare și piper ori curry). Omogenizează compoziția, apoi toarn-o într-un bol.
Dă fiecare inel de ceapă prin compoziția obținută mai devreme, apoi pune-le la prăjit în ulei încins. Ține-le în tigaie până devin aurii și crocante, adică în jur de 2-3 minute. Scoate-le cu ajutorul unei palete, apoi așază-le pe o farfurie mare în care ai pus șervețele din hârtie. Astfel te vei asigura că excesul de ulei va fi absorbit din ele. Repetă acești pași până termini toate inelele de ceapă.
