Ingrediente:

- ½ kg carne de peste (curatata de oase si cap)
- ¼ kg ciuperci
- o ceapa mijlocie
- 100 g franzela
- 2 oua
- marar
- patrunjel
- piper
- sare



Tai ceapa marunt si o prajesti un minut in doua linguri de ulei. Apoi adaugi ciupercile pe care le-ai spalat bine si le-ai taiat in felii. Le lasi sa fiarba acoperite, pana cand scade apa ce o lasa. Cand s-au racit, le treci prin masina de tocat, impreuna cu carnea de peste si franzela pe care ai inmuiat-o putin in apa rece si ai stors-o bine. Adaugi 2 oua mici sau unul mare, o lingurita cu varf de faina, un varf de cutit cu piper, un varf de lingurita cu sare, frunze de marar si patrunjel taiate marunt. Acum amesteci bine. Pui 1 - 2 linguri de faina pe o foaie de nailon , apoi iei cate o lingurita cu varf din compozitie si o asezi prin faina. Ii dai forma de carnacior si o rastogolesti bine prin faina sau prin pesmet si, pe urma, o pui la o parte. Procedezi asa cu toata compozitia. Le prajesti in ulei, in strat de 3 mm, in tigaia infierbantata dinainte, goala
Rumenesti crochetele pe toate partile.
