Ingrediente pentru aluat:

- o cana de lapte;
- 3-4 linguri de zahar;
- un sfert de cana de ulei;
- o lingurita de drojdie uscata (cu varf);
- doua cani si trei linguri de faina;
- putin praf de copt;
- putin bicarbonat de sodiu;
- un praf de sare;

Pentru umplutura si decor:

- 4 carnati;
- un ou;
- piper ori cuisoare.



Pune laptele, zaharul si uleiul intr-un recipient, apoi da-le la foc mediu pe aragaz. Lasa amestecul sa se apropie de temperatura de fierbere, insa ia-l de pe foc inainte de a da in clocot. Dupa ce se mai raceste putin, presara drojdia in acest lichid si las-o sa isi faca efectul timp de 2-3 minute.
Urmatorul pas il reprezinta incorporarea a doua cani de faina. Mixul va fi destul de lipicios, dar nu trebuie sa te deranjeze textura. Pune aluatul intr-un loc caldut timp de o ora. Dupa aceea, timp in care aluatul a mai crescut, adauga si faina ramasa, praful de copt, bicarbonatul de sodiu si sarea. Daca inca nu esti multumita de felul in care se prezinta aluatul, mai adauga putina faina in compozitie.
Imparte aluatul in 13 bucati, iar pe una dintre ele infasoar-o in folie de plastic si pune-o deoparte. Aplatizeaza una dintre bucati, lasand marginile mai subtiri decat centrul. Pune o bucata de carnat in centrul cercului, apoi aranjeaza aluatul, astfel incat marginile sa se uneasca in mijloc. Nu trebuie sa obtii un model rotund, ci usor alungit. Pune forma obtinuta intr-o tava pregatita cu hartie de copt, avand grija sa stea cu marginile in jos.
Urmeaza aceiasi pasi si cu celelalte forme, dupa care acopera tava respectiva si mai lasa aluatul sa creasca in jur de 20-30 de minute. Nu trebuie sa isi mareasca prea mult volumul, ci doar sa devina compozitia mai pufoasa.
Sparge oul, bate-l putin, dupa care unge formele de purcelusi cu el. Apoi realizeaza ratul, urechile si coada din aluatul pastrat deoparte si fixeaza-le pe forme. Ca sa obtii narile, infige doua scobitori in ele, pe care le vei lasa acolo si in timpul coacerii.
Urechile le poti presa usor la colt, pentru a semana cat mai mult cu simpaticul animal. Nu uita sa faci si ochii cu ajutorul unor boabe de piper ori al unor cuisoare, depinde ce ai la indemana.
Introdu tava in cuptor si lasa carnaciorii in aluat sa se faca timp de 15-20 de minute la 220 de grade Celsius. Scoate recipientul din cuptor, lasa aperitivele la racit, apoi indeparteaza-le scobitorile din nari. Aranjeaza-le pe un platou si serveste-le alaturi de cei dragi.

