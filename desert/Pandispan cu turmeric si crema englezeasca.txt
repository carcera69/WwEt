Ingrediente:

Blat

275 g Faina alba de grau 		
0,5 plicuri Praf de copt 		
1 praf Sare		
170 g Unt(temperatura camerei) 		
7 - 8 linguri Zahar brun(macinat fin) 		
1 lingurita Turmeric		
0,5 bucati Coaja de lamaie 		
3 bucati Oua 		
2 - 3 linguri Lapte
		
Crema englezeasca

250 ml Lapte 		
3 bucati Galbenusuri 		
2 linguri Zahar pudra 		
1 praf Sare		
0,5 plicuri Zahar vanilat 
		
Servire

Capsuni		
Zmeura		
Fructe de padure



Intr-o cratita mai mica, pune la incalzit 250 ml lapte bio si un praf de sare.
Intr-un bol separat, adauga 3 galbenusuri bio impreuna cu zaharul pudra si o jumatate de pliculet de zahar vanilat. Amesteca energic, pana cand zaharul s-a dizolvat si compozitia si-a schimbat culoarea.
Adauga cate putin din laptele fierbinte si amesteca rapid. Dupa ce ai incorporat tot laptele, transfera compozitia inapoi in cratita.
Fierbe-o la foc mic, amestecand continuu, pentru 5-7 minute, pana cand crema englezeasca s-a ingrosat.
Pentru a pregati pandispanul, adauga 275 g de faina alba intr-un bol impreuna cu un praf de sare si o jumatate de pliculet de praf de copt. Amesteca si lasa deoparte.
Intr-un bol separat, adauga 170 g de unt bio la temperatura camerei si omogenizeaza-l cu ajutorul unei linguri de lemn.
Adauga 7-8 linguri de zahar brun, macinat fin in prealabil, intr-un blender. Amesteca energic pana cand compozitia devine aerata.
Adauga o lingurita rasa de praf de turmeric, coaja rasa de lamaie si amesteca bine.
Adauga trei oua bio, la temperatura camerei, pe rand, incorporandu-l unul cate unul.
Toarna mixul de unt peste cel de faina si amesteca usor. Daca compozitia mai cere lichid, completeaza cu cateva linguri de lapte bio. Amesteca pana cand obtii un aluat omogen.
Transfera compozitia intr-o tava pregatita cu hartie de copt, niveleaz-o cu ajutorul unei spatule si pune-o in cuptorul preincalzit la 175°C, pentru aprox. 45 minute.
Dupa ce s-a copt, las-o la racit cel putin o ora, dupa care portioneaz-o in cuburi sau felii mai groase.
Serveste prajitura impreuna cu o cantitate generoasa de crema englezeasca calduta, si fructe proaspete de sezon. Pofta buna!