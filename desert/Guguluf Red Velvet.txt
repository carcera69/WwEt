Ingrediente:

300 g Faina alba de grau 		
300 g Zahar 		
250 ml Ulei 		
1 bucata Praf de copt		
1 lingurita Sare de mare		
3 linguri Cacao 		
1 lingura Otet		
1 bucata Pastaie de vanilie		
2 bucati Oua 		
Colorant alimentar(pentru decor ) 		
200 g Crema de branza 		
100 g Unt 		
320 g Zahar pudra 		
250 ml Chefir



Mai intai incingem cuptorul la 160°C si tapetam bine bine tava cu unt si faina.Apoi, intr-un vas mare, amestecam cu telul sau mixerul ouale, uleiul, zaharul si kefirul, pana avem o compozitie omogena.
Adaugam si miezul de la pastaia de vanilie, otetul si colorantul rosu. Amestecam din nou, pana cand colorantul rosu se dizolva complet si compozitia are o culoare uniforma.
Peste amestecul pregatit deja, cernem faina, cacaua, praful de copt si sarea. Amestecam bine bine si turnam compozitia in tava pregatita si o scuturam usor, pentru a se distribui uniform.
Dam tava la cuptor 45-50 min, sau pana trece testul scobitorii. E important sa asezam gratarul pe pozitia din mijloc a cuptorului.
Cat timp prajitura sta la cuptor, pregatim crema de branza. Este foarte important ca untul si branza sa fie la temperatura camerei, deci e bine sa le scoatem din frigider cu o seara inainte de a face prajitura.
Mai intai amestecam untul, cu mixerul la viteza mare, pana avem o crema. Adaugam apoi crema de branza, pe care o scurgem foarte bine de apa pe care o lasa. Amestecam totul si incepem sa adaugam zaharul pudra, 2-3 linguri o data, amestecand dupa fiecare adaugare. Trebuie sa avem o crema foarte fina, in care nu se simt granulele de zahar.
Cand prajitura e gata si a trecut cu brio testul scobitorii, e momentul sa o lassam sa se raceasca in tava putin, apoi o asezam pe un platou si o lasam sa se raceasca pana ajunge la temperatura camerei inainte sa o decoram cu crema de branza. Pentru decor, eu am folosit bomboane sfarmate si cirese confiate, Belbake.