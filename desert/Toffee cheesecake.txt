Ingrediente:

270 g Biscuiti 		
120 g Unt 		
600 g Crema de branza 		
3 bucati Oua 		
125 ml Apa 		
325 g Zahar 		
125 ml Frisca lichida 		
0,25 lingurite Sare de mare 		
1 miez Pastaie de vanilie		
Caramele(pentru decor) 



Mai intai dam biscuitii prin blender pana sunt foarte fin macinati. Adaugam untul topit si amestecam din nou cu blenderul, pana compozitia arata ca un pesmet umed. Cu ajutorul degetelor, apasam biscuitii in forma cu pereti detasabili, pe care o tapetam cu hartie de copt atat pe fund cat si pe margini. Blatul de biscuiti trebuie sa acopere perfect toata tava.
Coacem crusta de biscuiti 10 min, in cuptorul incins la 180 grade Celsius, apoi o scoatem si scadem temperatura din cuptor la 160 grade Celsius.
Pana se coace crusta de biscuiti, noi scurgem bine eventuala zeama pe care o lasa crema de branza, apoi punem cele 600g crema de branza intr-un bol si le amestecam cu mixerul la viteza mare, 2-3 minute, pana nu mai sunt deloc cocoloase si branza este foarte cremoasa.
Adaugam apoi zaharul, amestecam bine 1 minut cu mixerul la viteza medie. Adaugam si miezul de la batonul de vanilie, amestecam din nou, pana la omogenizare.
Urmeaza sa adaugam apoi ouale, unul cate unul, amestecand bine dupa fiecare. Eu am avut un ajutor de nadejde, care s-a asigurat ca amestecarea ingredientelor este mai mult decat perfecta.
Din cand in cand, optiti mixerul si trageti cu o spatula crema de pe peretii vasului, ca sa fim siguri ca nu raman bucati mari si totul este foarte bine omogenizat. Asta ajuta ca cheesecake-ul sa nu se crape la copt si sa se coaca uniform. La final adaugam si faina si amestecam din nou, bine bine bine.
Turnam crema de branza peste crusta de biscuiti si dam cheesecake-ul la cuptor. Trebuie sa stea la cuptor 50-60 min, la 160 grade Celsius, pana cheesecake-ul e bine legat.
Nu va faceti girji daca mijlocul prajiturii pare inca gelatinos, pe masura ce se raceste, se va intari. Daca tineti prajitura la cuptor pana e tare pa piatra, iute ca sageata peste tot, riscati sa o ardeti si va face o crusta maronie, deloc caracteristica cheesecake-ului.
Lasam prajitura sa se raceasca la temperatura camerei, cca o ora. Intre timp pregatim sosul de caramel.
Intr-o tigaie incapatoare, cu fund dublu, punem apa. Turnam apoi in mijloc zaharul, FARA SA AMESTECAM si cu grija sa nu se atinga de peretii cratitei. Punem pe foc, la foc mediu spre mic, si le lasam pana incep sa fiarba. Nu amestecam deloc. Dupa cca 20 min la foc mic, zaharul si apa vor fierbe si zaharul va incepe, incet incet, sa isi schimbe culoarea, intr-un auriu.
Acum, in functie de cat de puternica doriti sa fie aroma caramelului, lasati siropul sa fiarba 5-10 min la foc mic, pana zaharul are culoarea pe care o doriti. Mie imi place foarte mult sosul caramel toffee cu gust mai pronuntat de zahar, deci il las de obicei pana zaharul este mai inchis la culoare.
Voi puteti sa il luati mai repede de pe foc daca va place mai mult un sirop caramel mai deschis la culoare si implicit cu un gust mai putin prountat. Atentie insa, nu lasati zaharul pana e foarte inchis la culoare, riscati ca siropul sa se arda si sa devina atat de amar incat nu il mai puteti folosi.
Cand zaharul are nuante dorita pentru sos, tragem cratita de pe foc si punem smantana dulce, care trebuie sa fie fierbinte si sarea. Abia acum amestecam energic cu telul, pentru ca sosul sa nu faca cocoloase si smantana dulce sa fie complet incorporata.
Pe masura ce se raceste, sosul devine mai gros. O data racit la temperatura camerei, il turnam deasupra si il intindem cu spatula astfel incat sa curga frumos peste marginile cheesecake-ului. Si apoi, decoram frumos frumusel cu fulgi de ciocolata si caramel taiate grosier