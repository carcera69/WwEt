Ingrediente:

4 bucati Oua 		
70 g Mac 		
100 g Faina 		
4 bucati Galbenusuri 		
275 g Zahar 		
2 plicuri Zahar vanilat 		
60 g Amidon 		
500 ml Lapte 		
100 g Unt 		
150 ml Frisca lichida 		
130 g Ciocolata 		
150 ml Cafea 		
120 g Biscuiti



Pregateste blatul astfel: pune intr-un bol ouale (care sunt la temperatura camerei), zaharul si mixeaza pana isi dubleaza volumul. Apoi, adauga zaharul vanilinat, macul si amesteca cu o spatula. La urma adauga faina pe care o incorporezi si pe ea usor.
Pregateste o tava unsa cu unt si tapetata cu hartie de copt.
Adauga aluatul pregatit in tava si da la cuptor, in cuptorul preincalzit la 180°C pentru 25 minute.
Cat timp este blatul la cuptor, pregateste crema de vanilie.

Pune un vas pe foc si adauga galbenusurile, zaharul, zaharul vanilinat si amesteca bine cu un tel. Dupa ce ai omogenizat totul, adauga amidonul si omogenizeaza din nou. Apoi, adauga laptele si amesteca continuu, la foc mic, pentru a nu se prinde si a nu se forma cocoloase.
Lasa pe foc pana se ingroasa crema (devine ca o ciulama).
Dupa ce ai luat crema de pe foc, transfer-o intr-un bol sau pe o suprafata intinsa (pune folie alimentara intr-o tava de copt, intinde crema de vanilie, acopera din nou cu folie alimentara si las-o la racit) pentru a se raci repede.
Cand s-a racit, pune untul (untul este la temperatura camerei) intr-un bol, spumeaza-l (mixeaza-l) si apoi adauga crema racita.
Dupa ce ai gata crema de vanilie, pregateste ganache-ul de ciocolata.

Pune smantana pentru frisca intr-un vas si atunci cand este aproape de punctul de fierbere, adauga si ciocolata si omogenizeaza bine totul.
Transfera ganache-ul intr-un bol.
Intre timp, pregateste cafeaua si biscuitii si incepe sa montezi prajitura. 

Pentru a monta prajitura, foloseste forma blatului si cadrul.
Peste blat, pune crema de vanilie si  niveleaz-o foarte bine.
Peste crema de vanilie, pune un strat de biscuiti pe care ii inmoi in cafea.
Peste stratul de biscuiti, adauga ganache-ul de ciocolata pe care il nivelezi si pe el.
Apoi, da prajitura la frigider peste noapte si a doua zi, o poti felia si servi.
Pofta buna!