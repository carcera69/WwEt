Ingrediente:

200 g Unt 		
150 g Zahar 		
1 plic Zahar vanilat		
4 bucati Galbenusuri 		
2 bucati Oua 		
1 bucata Coaja de lamaie		
300 g Faina 		
1 borcan Magiun de prune		
200 g Miez de nuca(macinat) 
		
Bezea

4 bucati Albusuri 		
200 g Zahar 



Puneti intr-un bol untul, care este la temperatura camerei, adaugati zaharul si zaharul vanilinat si mixati. Adaugati galbenusurile rand pe rand, apoi ouale si mixati in continuare. Adaugati coaja de lamaie, faina si omogenizati bine totul cu ajutorul unei spatule.
Pregatiti o tava unsa cu unt in care puneti aluatul pregatit. Nivelati bine si dati la cuptor, in cuptorul preincalzit la 180°C timp de 20 de minute.
Intre timp, pregatiti bezeaua. Puneti albusurile intr-un bol si incepeti sa mixati adaugand zaharul treptat. Mixati pana obtineti o spuma tare.
Dupa ce ati scos aluatul din cuptor, il lasati putin sa se raceasca si adaugati magiunul de prune, uniformizand suprafata cu o lingura si apoi bezeaua pregatita mai devreme. Deasupra presarati nuca macinata si dati din nou la cuptor la 180°C timp de 7-8 minute. Opriti focul si lasati prajitura sa se raceasca in interiorul cuptorului oprit, cu usa deschisa.
Pofta buna!