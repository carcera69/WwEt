Ingrediente:

4 bucati Albusuri 		
100 g Miez de nuca(macinata) 		
4 bucati Oua 		
20 ml Ulei 		
150 g Faina 		
4 bucati Galbenusuri 		
2 plicuri Zahar vanilat 		
325 g Zahar 		
35 ml Lapte 		
35 g Amidon 		
1 lingurita Esenta de rom		
35 g Cacao 		
160 g Unt(temperatura camerei) 		
120 ml Frisca lichida 		
100 g Ciocolata 		
Cacao(topping) 



Pune albusurile intr-un bol si mixeaza-le pana isi dubleaza volumul. Adauga zaharul si mixeaza din nou. La urma adauga faina (cernuta) si nucile macinate si amesteca cu ajutorul unei spatule, cu miscari usore, de sus in jos.
Pregateste o tava tapetata cu hartie de copt si transfera compozitia in tava.
Baga tava la cuptor, in cuptorul preincalzit, la 170°C, timp de 20 minute.
Pune ouale intr-un bol si mixeaza-le pana isi dubleaza volumul. Adauga zaharul, zaharul vanilinat si mixeaza din nou. Adauga uleiul si amesteca cu o spatula. Apoi, adauga si faina si amesteca cu spatula, cu miscari usoare, de sus in jos pana se incorporeaza.
Pregateste o tava (acelasi tip de tava sau chiar aceeasi tava) tapetata cu hartie de copt si transfera compozitia in tava.

Baga tava la cuptor, in cuptorul preincalzit, la 170°C, timp de 20 minute.
Pune un bol la bain marie. Adauga in el galbenusurile, zaharul vanilinat, zaharul si amesteca cu un tel pana se omogenizeaza totul. Apoi, pune laptele si amesteca din nou. Adauga amidonul si incorporeaza-l si pe acesta tot cu ajutorul telului. Cand obtii o compozitie omogena, poti lua crema de pe foc.
Dupa ce s-a racit putin, adauga esenta de rom si cacao si amesteca foarte bine totul si lasa crema pana se raceste complet.
Intr-un bol, pune untul care este la temperatura camerei si spumeaza-l cu ajutorul mixerului.Adauga crema de ciocolata si mixeaza din nou pana se omogenizeaza.
Atentie! Daca ai racit crema de ciocolata la temperatura camerei, atunci untul trebuie sa fie tot la temperatura camerei. Daca ai racit crema de ciocolata la frigider, atunci untul trebuie sa fie tot de la frigider.
Pune frisca intr-un vas si cand este aproape de temperatura de fierbere, adauga ciocolata si amesteca pana se topeste si obtii un ganache lucios.
Iei de pe foc si incepi sa asamblezi prajitura.

Indepartezi hartia de copt de pe blatul cu vanilie dupa care il tai pe jumatate.
Indepartezi hartia de copt si de pe blatul cu nuca.
Pui pe o tava jumatate din blatul cu vanilie, apoi blatul cu nuca si la urma cealalta jumatate din blatul cu vanilie.
Asamblezi prajitura in tava in care ai copt blaturile.
Pui prima jumatate a blatului cu vanilie, adaugi jumatate din crema de ciocolata, o intinzi pe toata suprafata, o nivelezi si apoi pui blatul cu nuca, adaugi si cealalta jumatate din crema de ciocolata, o intinzi pe toata suprafata si o nivelezi. Termini cu blatul cu vanilie, peste care torni ganache-ul de ciocolata. Il intinzi si pe el pe toata suprafata.
Baga prajitura la frigider pentru 3-4 ore sau cel mai bine peste noapte, dupa care portionezi si servesti.