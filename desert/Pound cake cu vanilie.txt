Ingrediente:

175 g Unt 		
175 ml Lapte proaspat 1.5% 		
300 g Zahar 		
3 bucati Oua 		
1 bucata Pastaie de vanilie		
250 g Faina alba de grau(000) 		
1 lingurita Praf de copt		
0,5 linguri Sare de mare



Mai intai spumam untul (care trebuie sa fie la temperatura camerei) cu zaharul tos, cu mixerul la viteza medie la inceput, apoi la viteza mai mare, 3-4 minute.
Adaugam ouale batute, in fir subtire, ca la maioneza, amestecand in continuu. Punem apoi si laptele si miezul de la batonul de vanilie si amestecam din nou.
Daca vi se pare ca s-a taiat compozitia, nu va faceti griji, imediat ce adaugati faina, totul revine la normal 
Adaugam faina, pe care o cernem impreuna cu praful de copt si sarea peste amestecul de unt, lapte si oua. Amestecam bine de tot, cu mixerul la viteza mare, 4-5 minute.
Tapetam tava cu putin unt si hartie de copt (eu folosesc hartia de copt Aromata ) si turnam compozitia in tava, nivelam cu o spatula si dam checul la cupotul incins la 160°C timp de o ora sau pana trece testul scobitorii.
Este foarte important sa puneti gratarul pe mijlocul cuptorului si sa alegeti functia de ventilatie, da?
Dupa ce scoatem checul din cuptor, il lasam sa se raceasca putin, apoi il scoatem din tava si il mutam pe un gratar de bucatarie, unde il lasam sa se raceasca de tot inainte de a-l taia.
Pound cake cu vanilie are o crusta foarte crocanta si un interior foarte pufos si veti fi suprinsi nu doar de aroma pe care o da pastaia de vanilie, dar si de diferenta pe care o face folosirea unui unt gras, de calitate, in loc de uleiul clasic pe care il folosim la chec-uri.
