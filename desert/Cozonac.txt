Ingrediente:

1 kg Faina alba de grau(650 ) 		
50 g Drojdie 		
300 g Zahar 		
4 bucati Zahar vanilat 		
100 ml Ulei de floarea-soarelui 		
150 g Unt 		
1 varfSare iodata fina		
Esenta de rom(dupa gust ) 		
1 lingurita Coaja de lamaie		
400 g Miez de nuca 		
5 bucati Oua 		
5 linguri Zahar 		
3 linguri Cacao 		
500 ml Lapte proaspat 1.5% 



Aluat:

Cernem faina. Incalzim laptele impreuna cu zaharul tos si zaharul vanilat. Atentie, laptele sa nu fie fierbinte! Dizolvam drojdia in putin lapte caldut, peste care adaugam putina faina si amestecam pentru a se forma maiaua. O turnam peste faina din castron si o lasam la loc cald pana se crapa faina deasupra.
Freacam galbenusurile cu sarea, esenta de rom, coaja de lamaie si portocala, apoi le punem peste maia si faina din castron, adaugam si restul de lapte si framantam, adaugand untul moale si uleiul. Framantam aluatul aproximativ 30 minute.
Dupa framantare, il lasam la dospit in vasul acoperit cu un servet curat timp de o ora si jumatate.

Umplutura:

Batem albusurile spuma impreuna cu zaharul, apoi adaugam nucile si cacaua si amestecam usor cu o paleta. Impartim compozitia in doua parti egale.
Impartim aluatul in doua parti egale, le intindem pe masa unsa cu ulei, adaugam umplutura si le rulam.
Punem viitorii cozonaci in forme tapetate cu hartie de copt, pe care o ungem cu unt, ii ungem cu galbenus amestecat cu putin lapte, presaram zahar peste ei si ii lasam la loc cald (sau in cuptorul incins la 40 grade C), pana isi dubleaza volumul.
Coacem cozonacii la 180 grade C aproximativ 45 minute (primele 20 minute nu deschidem usa cuptorului). Dupa 35 minute recomand sa-i acoperiti cu o folie de aluminiu pentru a nu se parli prea tare.
Scoatem cozonacii cu tot cu hartie din forme si ii lasam la racit pe o parte.