Ingrediente:

- 450 gr de paste rigatoni;
- 250 ml de apa; 
- 150 gr de bacon, taiat bucatele;
- 250 gr de mozzarella, taiata cubulete;
- 4 linguri de parmezan ras;
- 250 ml de vin rosu; 
- 500 gr de rosii pasate;
- 200 gr de mazare congelata;
- o ceapa tocata;
- 2 catei de usturoi pisati; 
- 1.2 kg de carne tocata de vita;
- o jumatate de lingurita de oregano;
- o jumatate de lingurita de cimbru;
- o frunza de dafin; 
- 2 linguri de ulei de masline;
- sare si piper dupa gust



Pune uleiul intr-o tigaie, iar cand s-a incins, pune ceapa la calit si las-o la foc mic pana cand isi schimba usor culoarea si textura. Dupa aceea, adauga usturoiul si carnea tocata si lasa totul sa se rumeneasca. Amesteca din cand in cand in compozitie, pentru a o omogeniza. La final, presara putin oregano, dafin, cimbru, sare si piper. Dupa aceea, adauga vinul rosu si cand acesta a fost absorbit complet, pune si rosiile pasate, toarna deasupra cei 250 ml de apa si lasa totul sa fiarba inabusit, la foc mic, vreme de o ora.
Cand timpul a trecut, opreste focul si adauga mazarea congelata pe deasupra. Apoi, preincalzeste cuptorul la 190 de grade Celsius. Intre timp, pune la fiert pastele rigatoni intr-o oala cu apa sarata si lasa-le la foc mediu timp de cateva minute. Ai grija, insa, sa nu se inmoaie prea mult, apoi scurge-le de apa.
Ia o tava, pune pe fundul ei doua linguri din amestecul de carne, legume si mirodenii calite anterior, iar deasupra pune o jumatate din cantitatea de paste. Pune inca un strat de carne calita, pastrand una-doua linguri pentru topping, adauga si baconul taiat bucatele, o jumatate din cantitatea de mozzarella, doua linguri de parmezan ras si, la final, ceea ce a mai ramas din paste. La final, presara pe deasupra ceea ce a mai ramas din carnea calita, mozzarella si parmezan, apoi pune preparatul la cuptor timp de 30 de minute. Cand observi ca are o crusta aurie, inseamna ca este gata. 