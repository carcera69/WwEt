Ingrediente:

- cartofi
- catei de usturoi (un numar aproximativ egal cu cel al cartofilor)
- ulei de masline
- unt (o lingurita pentru fiecare cartof)
- piper si sare

Pentru topping:

- branza sau parmezan
- patrunjel sau rozmarin



Reteta originala spune sa pregatesti cartofii Hasselback decojiti, dar poti foarte bine sa mizezi pe natural si sa ii prepari in coaja.
In cazul in care ai decis sa mergi pe mana naturii, spala foarte bine cartofii! Intre timp, preincalzeste cuptorul la foc mediu si unge o tava cu ulei de masline.
Plaseaza fiecare cartof intr-o lingura, iti va fi mai usor sa crestezi sectiuni la distanta de jumatate de centimetru una de alta, care sa nu traverseze integral cartoful. Opreste-te aproape de baza: vei obtine astfel acel aspect de acordeon, aratos, odata cartofii copti.
Dupa ce ai realizat aceasta delicata operatiune, introdu intre feliile crestate usturoi pisat, cam din trei in trei sectiuni. Pune cartofii Hasselback la tava si alinta-i cu cate o lingurita de unt, pe fiecare, in parte. Presara ulei de masline, sarea si piperul deasupra si pune-i la foc.
Lasa-i sa se rumeneasca bine, pana la o ora, verificand din cand in cand. Secretul unor cartofi Hasselback deliciosi este sa fie acoperiti de o crusta aurie la exterior si sa semene cu un acordeon.
Dupa ce i-ai scos de la cuptor, orneaza cartofii Hasselback cu bucatele de branza sau parmezan, patrunjel proaspat sau rozmarin, sau orice alt topping care iti face cu ochiul. 