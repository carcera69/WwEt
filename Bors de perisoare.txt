Ingrediente:

un morcov
un patrunjel
½ telina
bors
o ceapa de marime mijlocie
leustean
ulei
un galbenus
100 ml smantana sau iaurt
sare 

 Pentru perisoare avem nevoie de:

200 g carne de vitel, de vaca sau piept de pasare
o lingura orez
25 g faina
un albus de ou
piper sau marar
patrunjel 



Razi zarzavatul si ceapa prin razatoarea cu gauri mari si le calesti, 2 minute, cu 2 linguri de ulei, ca sa-si dezvolte aroma. Apoi, stingi totul cu 2 l de apa fierbinte sau rece (in caz ca pui si oasele de la carne) si adaugi o lingurita rasa de sare. Lasi sa fiarba cca 30 minute, pana cand pregatesti perisoarele.
Carnea o treci prin masina de tocat de doua ori, impreuna cu o lingurita de ceapa tocata. La tocatura adaugi albusul, orezul spalat si bine scurs, o lingurita cu varf de faina si un varf de cutit de piper. Amesteci bine, apoi iei cu lingurita din compozitie, cam cat o maslina, o pui in palma udata cu apa rece, o rasucesti sa capete forma rotunda si ii dai repede drumul in supa clocotita.
Daca compozitia este prea moale, le poti modela direct in lingurita si apoi le poti da drumul in supa. Cand toate perisoarele sunt gata, se lasa sa fiarba supa in continuare acoperita, 30 - 40 de minute (in clocote mici). Vara, poti sa pui in supa un ardei si o rosie taiata in felii.
Cand toate sunt fierte, adaugi borsul, dupa gust si lasi sa fiarba 2 - 3 minute.
O iei de pe foc, o dregi si o aromezi, potrivind gustul cu sare si acreala.
