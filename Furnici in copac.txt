Ingrediente:

- 200 g de taietei de sticla;
- o lingura de ulei;
- o lingura de pudra de ghimbir;
- o lingura de sos picant de fasole;
- 300 g de carne tocata de porc/pui;
- 2 cani de supa de pui;
- o jumatate de lingurita de zahar;
- o lingurita de sos de soia dark;
- 2 lingurite de sos de soia light;
- un sfert de cana de praz tocat. 




Lasa taieteii de sticla la inmuiat in apa calda pentru 10 minute, apoi clateste-i, strecoara-i si pune-i deoparte. Asaza o tigaie wok pe foc mediu si adauga uleiul si pudra de ghimbir. Lasa ghimbirul in tigaie pentru un minut, apoi adauga sosul picant de fasole.
Lasa ingredintele in tigaie pentru inca un minut, apoi adauga carnea tocata de porc (daca preferi, poti face acest fel de mancare cu carne de pui). Amesteca ingredientele in tigaie pana cand carnea este bine facuta, apoi adauga supa de pui si sosurile de soia (dark si light).
Lasa ingredientele sa fiarba bine. De indata ce acestea sunt gata, adauga taieteii de sticla si prazul tocat.
Amesteca toata compozitia timp de doua minute si opreste focul. Aceasta reteta de furnici in copac se poate servi ca atare, dar merge la fel de bine si cu o garnitura de orez.
Ca mai toate preparatele, reteta de furnici in copac are o varietate de interpretari. Reteta de baza poate suferi mici modificari, datorita preferintelor pentru anumite ingrediente si a culturii gastronomice. Unele persoane mai adauga si condimente chinezesti, piper Sichuan sau ardei iute. De asemenea, foarte multe retete contin si ciuperci shiitake uscate, insa acestea se pun doar daca iti place textura lor, gustul final al preparatului ramanand acelasi.
