Ingrediente:

1 kg Biscuiti		
250 g Unt 		
250 g Zahar 		
500 ml Apa 		
150 ml Lapte proaspat 3.2% 		
30 g Zahar vanilat 		
10 ml Esenta de vanilie 		
10 ml Esenta de rom 		
5 g Scortisoara macinata 		
500 g Stafide 		
20 g Cacao



Este important sa rupem biscuitii in bucati medii spre mari pentru ca salamul sa arate frumos cand il feliem; cu cat folosim mai multe fructe si adaosuri in compozitie (rahat, nuci, stafide) cu atat salamul este mai aspectuos si mai gustos. Rabdarea este cheia succesului retetei: trebuie sa avem rabdare sa lasam toate ingredientele sa isi intrepatrunda aromele, rabdarea sa modelam frumos si bine rudele de salam, apoi sa asteptam pana salamul se prinde, pentru a-l putea felia. Dar toata rabdare noastra va fi rasplatita la final cu un desert absolut delicios!
Rupem biscuitii in bucati mari si medii si ii asezam intr-un vas incapator. Intre timp, lasam stafiele intr-un bol cu apa calduta si esenta de rom, pentru a se rehidrata. Fierbem apoi apa, laptele si zaharul, la foc mic, amestecand des, pana tot zaharul este topit. Adaugam in amestec si cacaua, zaharul vanilat, scortisoara macinata, esentele de vanilie si rom. Amestecam bine, fara a lua de pe foc. Adagam si untul si continuam sa amestecam pana untul este topit. Turnam compozitia fierbinte peste biscuiti si amestecam bine, apoi punem si stafidele, pe care le scurgem de apa in care au stat. Cel mai bine este sa amestecam totul cu mana, astfel biscuitii se intrepatrund foarte bine. Acoperim vasul cu folie alimentara si il lasam cel putin 2 ore la temperatura camerei.
Intindem apoi folia alimentara sau hartia de copt pe masa de lucru si, lucrand cu un sfert din compozitie o data, modelam batoanele de salam de biscuiti. Strangem foarte bine folia, pentru ca salamul sa fie omogen si, pe masura ce rulam folosind folia, strangem foarte bine, apoi legam bine rudele de salam de biscuiti la capete si le dam la frigider cateva ore, de preferinta peste noapte, inainte de a le felia. Daca doriti ca salamul de biscuiti sa fie imbracat in nuca de cocos sau in nuci/alune macinate, trebuie sa le puneti pe folie inainte de a aseza compozitia si a rula salamul. Pofta buna!
