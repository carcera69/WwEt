Ingrediente:

Blat

170 g Mix nuci(cu fructe deshidratate) 		
10 bucati Curmale(fara samburi) 		
1 linguraCacao		
1 varf Sare
		
Crema

170 g Caju 		
1 lingura Miere		
0,5 plicuri Zahar vanilat 		
0,5 bucati Zeama de lamaie 		
3 - 4 linguri Lapte de cocos 		
1 lingura Ulei de cocos		
1 varf Sare
	
Topping

135 g Miez de nuca 		
100 g Zahar pudra



Pentru a pregati blatul, adauga intr-un mixer cu lama S, 170 g de mix de nuci si fructe deshidratate, 10 curmale fara samburi si un varf de sare.
Mixeaza bine, pana cand compozitia este bine maruntita si a devenit lipicioasa.
Adauga si o lingura cu varf de cacao si mixeaza cateva secunde din nou, sa incorporezi pudra de cacao.
Transfera compozitia intr-o forma rotunda, cu fund detasabil. Preseaza bine blatul, pe fundul tavii, cu ajutorul unei spatule sau cu mana. Pune-o deoparte.
Pregateste crema de vanilie. Intr-un blender vertical, adauga 170 g de nuci de caju bio hidratate in prealabil.
Adauga si un varf de sare, o lingura de miere bio, 3-4 linguri de lapte de cocos, o lingura de ulei de cocos, solid, zeama de la o jumatate de lamaie si jumatate de pliculet de zahar vanilat.
Blenduieste la viteza mare, pana cand compozitia devine fina si cremoasa.
Toarna crema peste blatul de cacao, niveleaz-o si pune-o la congelator pentru aprox. 2 ore.
Intre timp, pune la copt pe o tava 135 g de nuci. Coace-le in cuptorul preincalzit la 175°C, pentru 7-10 minute.
Pentru a pregati caramelul, adauga intr-o cratita 100 g de zahar pudra. Lasa-l sa se topeasca la foc mic, fara sa amesteci compozitia.
Intre timp, nucile trebuie sa se fi copt, asa ca scoate-le si fii pregatit sa le adaugi in zaharul caramelizat imediat dupa ce acesta s-a topit.
Amesteca-le cu grija dar rapid, deoarece zaharul caramelizat este foarte fierbinte si se va intari aproape instant.
Transfera  nucile pe o tava si, pe cat posibil, desparte-le intre ele. Lasa-le la racit.
Deasupra cremei de caju, care acum este pe jumatate intarita, adauga topping-ul de nuci caramelizate, apasand usor pentru a fixa primul strat, dupa care adauga si restul. Mai lasa prajitura la congelator pentru inca o jumatate de ora.
Scoate prajitura din forma de tort, feliaz-o cu grija si serveste.
Pofta buna!