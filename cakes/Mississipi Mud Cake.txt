Ingrediente:

225 g Unt 		
100 g Ciocolata neagra 		
400 g Zahar 		
180 g Faina alba de grau 		
60 g Cacao 		
4 bucati Oua 		
1 miez Pastaie de vanilie		
0,25 lingurite Sare de mare 		
Spuma zahar(dupa gust) 		
50 g Ciocolata cu lapte 		
130 g Caju 		
3 linguri Unt de arahide 



Mai intai incingem cuptorul la 180°C. Intr-o craticioara topim untul si ciocolata amaruie, pana avem o compozitie lucioasa si cremoasa, la foc mic, amestecand des. Mutam apoi amestecul de ciocolata intr-un bol mare si punem deasupra: ouale, zaharul, miezul de la pastaia de vanilie, faina cernuta impreuna cu sarea si amestecam foarte bine, folosind mixerul sau un tel.
Adaugam si caju intreg, amestecam si turnam compozitia intr-o tava de 20x20 cm, unsa cu unt si tapetata cu hartie de copt. Nivelam compozitia folosind o spatula, apoi dam totul la cuptor 25 min.
Dupa cele 25 min, daca vi se pare ca negresa nu e facuta ... inseamna ca ati procedat perfect :) Negresa trebuie sa ramana cremoasa, lipicioasa la mijloc, da? Scoatem tava din cuptor si ungem prajitura fierbinte cu cele 3 linguri de unt de arahide.
Asezam marshmallows peste stratul de unt de arahide si dam din nou la cuptor, cca 8 minute sau pana marshmallows sunt rumenite frumos si se umfla.
Lasam prajitura sa se raceasca si o decoram apoi cu ciocolata cu lapte topita si caju taiat grosier. De obicei, noi o macam fierbinte si musai, musai cu un glob de inghetata de vanilie langa!