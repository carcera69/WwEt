Ingrediente:

2 litri de apă;
50 g sare;
500 g creveți cruzi, curățați;
zeama de la două lămâi;
zeama de la două lămâi lime;
zeama de la 2 portocale;
100 g castravete tăiat felii;
50 g ceapă roșie tăiată fin;
2 bucăți de chilli (serrano), curățați de semințe și tăiați fin;
2 roșii tăiate cubulețe;
un avocado tăiat în cubulețe de 1 cm;
o lingură de frunze de cimbru;
60 ml ulei de măsline;
1/4 linguriță de sare de mare



Amestecă apa cu sarea într-o cratiță mare, apoi dă-o în fiert pe flacără mare. Adaugă creveții și stinge imediat focul, lăsând creveții să se gătească în apa fierbinte circa 3 minute, până sunt pătrunși. Scoate-i din apă și pune-i pe un tocător, apoi lasă-i la răcit circa 10 minute. Taie creveții în bucăți mici (de circa 1 cm) și pune-i într-un castron din oțel inoxidabil sau din sticlă. Este important ca materialul să fie non-reactiv, pentru că gătești cu ingrediente acide (lămâia), care reacționează când intră în contact cu anumite materiale. De exemplu, dacă folosești un vas de aluminiu sau de fier, aceste materiale pot schimba gustul sau culoarea preparatului dacă intră în contact cu zeama de lămâie.
Adaugă peste creveți zeama de lămâie, de lime și de portocală, castraveții, ceapa și ardeii, amestecă foarte bine si lasă totul la frigider pentru o oră.
Scoate preparatul de la frigider, adaugă roșiile, avocado, frunzele de cimbru, uleiul de măsline și sarea în amestecul de creveți, apoi lasă totul la temperatura camerei vreme de 30 de minute înainte de a servi.