Ingrediente:

1 kg de ficat de pui (poti folosi si ficat de porc, insa ficatul de pui este mult mai cremos)
1 pachet (200g) de unt de buna calitate (daca e foarte apos, pateul nu va avea consistenta ideala)
2 lingurite de sare
1 lingurita de piper negru
1 lingurita de nucsoara pudra
1 lingurita de cimbru
1 ceapa mare
1 cana de vin
1-2 linguri de ulei




Marunteste si apoi caleste ceapa, pana ce a devenit translucida si s-a inmuiat. (Atentie! Daca nu o prajesti suficient, isi va lasa zeama in pate si va crea o textura neplacuta.)
Muta ceapa intr-un castron si prajeste ficatul in aceeasi tigaie. Dupa 1-2 minute adauga si vinul si lasa-le pe foc la flacara mica pana ce vinul s-a evaporat complet.
Pune intr-un blender ficatul, untul, ceapa si condimentele si paseaza-le pana ce obtii o pasta omogena.
Muta pateul in boluri si mai amesteca din cand in cand in el, pana ce se raceste, apoi da-l la frigider, unde va tine pana la o saptamana. Pateul trebuie tinut acoperit in permanenta, altfel incepe sa se oxideze.