INGREDIENTE

 4 bucăți piept de pui si 2 aripioare
 1 ardei gras roșu, 1 ardei galben
 90 g prosciutto
 3 căței de usturoi pisați
 200 g roșii tocate
 130 ml vin alb
 150 ml supă de pui
 ulei de masline
 2 linguri capere
 o mână de pătrunjel
 sare, piper, oregano, cimbru




Pui în stil roman după rețeta celebrei și simpaticei Giada De Laurentiis: super gustos, super ușor de făcut și mai rapid decât ai crede. O masă completă și sățioasă, pe placul întregii familii.
Asezonează puiul cu sare și piper și pune-l la prăjit în ulei încins, până se rumenește ușor pe toate părțile. Scoate-l pe o farfurie.
În aceeași tigaie, pune la călit ardeii tăiați în prealabil și prosciutto-ul, tăiat și el. Lasă la călit aproximativ 5 minute. Adaugă usturoiul, amestecă ușor. Mai lasă pe foc 1 minut. Pune roșiile, vinul și restul de condimente în tigaie. Amestecă bine.
Adaugă și carnea peste ingredientele din tigaie, supa de pui. Amestecă, micșorează focul, pune capacul și lasă la fiert până se pătrunde puiul (15-20 de minute).
Caperele și pătrunjelul proaspăt se adaugă fix înainte de servire.