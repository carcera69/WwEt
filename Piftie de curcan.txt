Ingrediente:

- 1.5 kg de pasare (diverse bucati - spate, pulpe, gat etc.);
- 2-3 litri de apa;
- 2-3 catei de usturoi pisati;
- o lingurita de sare;
- 2 foi de dafin.



Se curata carnea si se selecteaza bucatile de carne care sunt bune pentru piftie.  Intre timp, se pune apa pe foc, sa dea in clocot. 
Cand apa incepe sa fiarba, se adauga bucatile de carne in ordinea urmatoare: mai intai capul si ghearele, apoi restul bucatilor pe rand. Daca le pui pe toate deodata, zeama va iesi tulbure. 
Se pune o lingurita de sare de la inceput, pentru ca ajuta la intarirea spumei. Aceasta trebuie luata de la suprafata lichidului si aruncata, pana nu se mai formeaza deloc, intocmai ca la supa de pui, de exemplu. Cand nu se mai formeaza spuma, se adauga usturoiul si foile de dafin, pentru gust. Unii oameni adauga in aceasta faza si cateva legume, dar nu este obligatoriu, depinde daca iti place aroma pe care o dau acestea sau nu. 
Piftia se fierbe cateva ore (3-4) la foc mic, apoi se scot ghearele si capul (care se arunca) si se asaza bucatile de carne in farfurii sau castroane. 
Acum trebuie sa verifici daca zeama se incheaga bine. Mai intai, se curata de grasime, apoi se pun cateva picaturi intr-o farfurie. Daca se incheaga bine la rece, inseamna ca e buna piftia. In acest caz, se da la o parte oala si se lasa la limpezit, apoi se toarna zeama peste carne. Daca nu se incheaga, mai trebuie pusa pe foc, sa dea cateva clocote.  Se mai adauga usturoi, dupa gust. Zeama trebuie strecurata inainte de a fi turnata peste carne. Se lasa la rece, sa se inchege.