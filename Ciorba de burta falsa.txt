Ingrediente:

500 g de ciuperci pleurotus;
un morcov;
un sfert de telina;
o radacina de patrunjel
cativa catei de usturoi;
200 ml de smantana ori de iaurt gras;
un galbenus de ou;
sare; 
piper;
ulei;
1-2 gogosari murati (optional).



Pentru inceput, da pe razatoare morcovul, telina si radacina de patrunjel, dupa care caleste legumele in putin ulei timp de 5 minute. Adauga peste ele aproximativ 2-2,5 litri de apa si asteapta sa dea in clocot. Intre timp, taie ciupercile in fasii pentru a crea aspectul de burta. Adauga si ciupercile in ciorba de legume. Presara sare si piper, acopera vasul cu un capac si lasa preparatul la fiert aproximativ jumatate de ora.
Dupa ce se fierb legumele, lasa la foc mic pana adaugi treptat galbenusul amestecat cu smantana.  La final, adauga usturoiul pisat si, daca vrei, cateva felii de gogosari murati. Amesteca totul bine si, dupa ce se mai raceste putin, serveste ciorba de burta falsa cu ardei iute. Poti sa adaugi si otet la servire pentru a semana cat mai mult cu reteta clasica de ciorba de burta.
 