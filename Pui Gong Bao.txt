 Ingrediente pentru pui:

- 2 bucati de piept de pui dezosat, cu sau fara piele;
- 3 catei de usturoi;
- 3 cubulete de ghimbir;
- 5 cepe verzi, doar partea alba;
- o mana de ardei iuti uscati;
- 2 linguri de ulei;
- o lingura de piper Sichuan;
- 75 g alune rumenite.

Ingrediente pentru marinata:

- o jumatate de lingurita de sare;
- 2 lingurite de sos de soia; 
- o lingura de vermut;
- o lingurita si jumatate de amidon de porumb.

Ingrediente pentru sos:

- o lingura de zahar; 
- 3/4 lingurita de amidon de porumb;
- o lingurita de sos de soia negru;
- o lingurita de sos de soia alb;
- o lingura de otet balsamic; 
- o lingurita de ulei de susan;
- o lingura de supa concentrata de pui sau de apa. 



Taie puiul in cubulete de marimi egale, de cate 1 cm, si pune-l intr-un vas mic. Adauga ingredientele pentru marinata si o lingura de apa in acest vas, apoi amesteca bine si pune-l deoparte. 
Curata si taie marunt usturoiul si ghimbirul. Marunteste ceapa astfel incat feliile sa fie de marimea cuburilor de carne. Taie ardeii pe lungime, in jumatate, si scoate semintele, care sunt cele mai iuti. Ai grija sa nu lasi prea multe, pentru ca va iesi prea iute preparatul. 
Intr-un castronel mic, amesteca ingredientele pentru sos.
Incinge o tigaie wok pe foc mare, adauga uleiul, ardeii si piperul sichuan si lasa-le pe foc pana se rumenesc (dar nu trebuie sa devina negre). Daca e nevoie, poti sa iei tigaia de pe foc ca sa previi arderea ingredientelor. 
Adauga puiul in wok si prajeste-l la foc mare, amestecand continuu, pana cand cubuletele se separa si capata o culoare deschisa. Adauga ghimbirul, usturoiul si ceapa si continua sa amesteci pana cand carnea este patrunsa si aromata. 
Adauga sosul in wok si continua sa amesteci ingredientele. Indata ce sosul s-a ingrosat si a devenit lucios, adauga alunele si amesteca bine.
