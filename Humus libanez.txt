Ingrediente:

- doua cesti de boabe de naut uscate, pe care le poti achizitiona din magazinele cu produse naturiste sau boabe de naut din conserva, scoase in prealabil din lichid;
- o jumatate de lingurita de bicarbonat de sodiu, in cazul in care folosesti boabe de naut uscate;
- trei catei de usturoi pisati;
- o jumatate de ceasca de tahini (pasta de susan);
- o jumatate de ceasca de zeama de lamaie;
- sare si piper dupa gust;
- patrunjel proaspat pentru decor.




Pune la inmuiat boabele de naut uscate in apa in care ai adaugat bicarbonatul de sodiu si lasa-le peste noapte. Daca alegi nautul la conserva, poti renunta la acest pas, pentru ca sunt deja hidratate.
Incepe prepararea pastei de naut prin fierberea boabelor timp de o ora si jumatate sau doua ore la foc mic, intr-un vas acoperit. Cand timpul a trecut, scurge boabele de apa si pune-le intr-un blender sau in robotul de bucatarie, impreuna cu celelalte ingrediente. Mixeaza compozitia pana cand devine o pasta omogena. Rastoarna preparatul intr-un bol, orneaza-l cu patrunjel si serveste-l cu pita libaneza.
