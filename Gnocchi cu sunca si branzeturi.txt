INGREDIENTE

 400 g șuncă tăiată cubulețe
 450 g gnocchi
 150 ml smântână de gătit
 200 g mozzarella rasă
 150 g parmezan ras
 200 g mazăre pre-fiartă (opțional)
 1 ceapă
 360 ml apă
 sare, piper și boia după gust




Când vrei să gătești rapid, super gustos și pentru mai mulți oameni deodată, oprește-te la rețeta asta, e perfectă și e o mâncare sănătoasă. Vei face totul într-o singură tigaie, așa că nu o să speli tone de vase ca la alte mâncăruri. În 30 de minute ai masa gata pentru 4 persoane.
Într-o tigaie mare care nu lipește, călește ceapa. Când a devenit translucidă, pune și șunca tăiată cubulețe și călește până când se rumenește. Adaugă mazărea, amestecă. Adaugă gnocchi, apoi apa și smântâna. Amestecă și lasă așa 5 minute. Asezonează cu sare, piper și boia. Presară brânzeturile deasupra și dă la cuptor  (dacă ai flacără și în partea superioară a aragazului, dă-i drumul acolo) să se topească brânzeturile, 2-3 minute.