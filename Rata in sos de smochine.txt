INGREDIENTE:

    pieptul si pulpele de la o rata
    8-9 smochine bine coapte (sa fie moi si inchise la culoare)
    1 ceapa alba mare
    200 g de unt, ulei de masline
    150 ml de coniac (eu am folosit visinata de la socrul meu)
    1 lingura de miere
    condimente: ghimbir, piper alb, usturoi praf, foi de dafin




Am desfacut rata, si am dezosat pulpele si pieptul. Le-am taiat in cuburi mici si l-am pus la marinat in: 1 lingura de ulei de masline, piper alb, 1 lingura de visinata, ghimbir praf, usturoi praf, foi de dafin, timp de o ora la frigider.
Am impartit smochinele in doua. Pe cele mai crude le-am taiat feliute. Pe cele foarte coapte le-am pus in robot, le-am facut pasta si am adaugat peste ele 1 lingura de miere, putin usturoi praf si piper alb.
Am scos rata de la marinat. Intr-o tigaie am pus la incins untul si 1 lingura de ulei de masline. Cand s-a incins foarte tare, am adaugat ceapa taiata marunt, apoi carnea de rata. Am lasat-o sa se albeasca si am adaugat visinata. Focul se tine la flacara mare tot timpul.
Am adaugat si smochinele si am lasat timp de 10 minute sa scada. Am adaugat apoi pasta de smochine cu miere. Am lasat sa fiarba pana ce sosul s-a ingrosat, amestecand continuu.
