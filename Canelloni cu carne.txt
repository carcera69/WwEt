Ingrediente:

300 gr paste canelloni
2 cepe
500 gr carne tocata (porc si vita)
2 oua
100 gr cascaval
50 ml vin alb sec sau demi sec
6 linguri ulei de masline
sare
piper
busuioc

Pentru sosul Bechamel:
o lingura de faina
500 ml lapte
40 gr unt
sare 



Intr-o oala se pune la fiert apa cu sare si o lingura de ulei de masline. Cand apa incepe sa fiarba se pun canelloni si se lasa cam 2 minute. Aceste paste se umfla repede. Cand sunt gata se scot din apa cu o paleta si se pun intr-un castron cu apa rece cat sa le acopere.
Canelloni se lasa in apa rece cam 10 minute si se scot la scurs.
Ceapa se taie marunt si se pune la calit in putin ulei de masline. Peste se pune carnea si se amesteca timp de 3 minute. Totul se stinge cu vin alb (se poate inlocui cu apa). Se lasa carnea pe foc pana cand apa scade.
Carnea calita se lasa la racit. Acum ea se amesteca cu cascavalul ras (ideal e parmezanul), cu ouale crude, cu sare, piper si busuioc.
Cu aceasta compozitie vei umple fiecare pasta canelloni. Eu ma ajut de obicei de coada unei linguri cu care imping bine compozitia.
Se ia o tava care se unge cu putin ulei de masline si se aseaza canelloni. Deasupra se toarna un sos Bechamel si 100 ml sos de rosii. Acum tava o vei baga la cuptor acoperita de o folie de staniol. Dupa 10 minute vei scoate folia si vei mai lasa canelloni la cuptor pana se vor rumeni (cam 15 minute).
Cand preparatul se scoate din cuptor se lasa cam 10 minute sa se odihneasca apoi canelloni cu carne se vor servi calde. 
