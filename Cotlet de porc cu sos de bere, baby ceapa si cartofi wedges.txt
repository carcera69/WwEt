Ingrediente:

200 g Cotlet de porc 		
5 bucati Esalota 		
1 bucata Cartofi albi		
2 lingurite Zahar brun 		
2 bucati Rosii cherry 		
150 ml Bere




Rumeniti cotletul timp de 3 minute pe fiecare parte, intr-o tigaie incinsa fara ulei si la foc mediu, astfel incat cotletul de 1-1,5 cm grosime sa fie suculent si cu acel aspect de grill. Adaugati sare.
Cartoful il taiati cubulete si il fierbeti pana e moale de tot, aproape gata de piure. Apoi il scurgeti si il prajiti in 2-3 linguri de ulei pana devine crocant pe exterior, precum cartofii wedges.
Luati o tigaie si o incingeti bine. Puneti berea, zaharul si lasati la foc mediu pentru 7-8 minute sa se reduca sosul usor si sa se evapore alcoolul. Ar fi bine sa ramana si un pic de alcool, pentru ca berea neagra ii da si un gust usor intepator. Consistenta sosului este cea potrivita cand, amestecand continuu, devine usor „legat” de la zahar, dar totusi lichid, usor cremos, usor lipicios.
Ceapa se coace pe grill 1-2 minute, taiata sferturi sau rondele, si se adauga la sfarsit.
Puneti carnea, cartofii si rosiile pe o farfurie si inecati totul cu acest sos extraordinar!